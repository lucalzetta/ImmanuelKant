<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
<head>
  <link href="../Styles/Style0001.css" rel="stylesheet" type="text/css"/>
  <title>Critica della ragion pratica</title>
</head>
<body>

  <h3 id="002_002_000">CAPITOLO II</h3>

  <p class="testo_centrato testo_maiuscoletto">
    Del concetto di un oggetto della ragion pura pratica.
  </p>

  <p class="testo_distanziato">
   Per concetto della ragion pratica intendo la rappresentazione di un oggetto come effetto possibile della libertà. Essere oggetto di conoscenza pratica come tale significa dunque soltanto la relazione del volere a una azione, mediante la quale l'oggetto, o il suo contrario, sarebbe realmente effettuato; e il giudizio, se qualcosa sia o no un oggetto della ragion pura pratica, è soltanto la distinzione della possibilità o dell'impossibilità di volere quell'azione, mediante la quale, se noi avessimo il potere necessario (del che deve giudicare l'esperienza), un certo oggetto diventerebbe reale. Se l'oggetto è supposto come motivo determinante della nostra facoltà di desiderare, la possibilità fisica di esso mediante il libero uso delle nostre forze deve precedere il giudizio, se esso sia o no un oggetto della ragion pratica. Invece, se la legge a priori può esser considerata come il motivo determinante dell'azione, e perciò questa come determinata mediante la ragion pura pratica, è affatto indipendente dal confronto col nostro potere fisico; e la questione è soltanto, se ci sia lecito volere un'azione, la quale è diretta all'esistenza di un oggetto, posto che sia in nostro potere, e quindi la possibilità morale dell'azione deve precedere; poichè in questo caso non è l'oggetto, ma la legge della volontà il motivo determinante di essa.
  </p>

  <p>
   I soli oggetti di una ragion pratica sono dunque il bene e il male. Col primo s'intende un oggetto necessario della facoltà di desiderare, col secondo un oggetto necessario della facoltà di aborrire, ma tutti e due secondo un principio della ragione.
  </p>

  <p>
    Se il concetto del bene non dev'essere derivato da una legge pratica precedente, ma piuttosto servire di base a questa, esso può essere soltanto il concetto di qualcosa, la cui esistenza promette piacere, e così determina alla produzione di esso la causalità del soggetto, cioè la facoltà di desiderare. Ora, siccome è impossibile vedere a priori quale rappresentazione sarà accompagnata da piacere, e quale, invece, da dispiacere, così spetterebbe soltanto all'esperienza stabilire ciò che sia immediatamente buono o cattivo. La proprietà del soggetto, in relazione alla quale soltanto quest'esperienza può esser posta, è il sentimento del piacere e del dispiacere, come recettività appartenente al senso interno; e così il concetto di quel che è immediatamente buono, spetterebbe soltanto a ciò, con cui è legata immediatamente la sensazione del piacere, e il concetto di quel che è assolutamente cattivo, dovrebbe soltanto esser riferito a ciò, che reca immediatamente dolore. Ma, poichè ciò è già contrario all'uso linguistico, il quale distingue il piacevole dal bene, lo spiacevole dal male, e richiede che il bene e il male siano sempre giudicati mediante la ragione, e quindi mediante concetti, che si possono comunicare universalmente, e non mediante la semplice sensazione, la quale si limita agli oggetti particolari e alla loro recettività, e tuttavia per se stessi un piacere o un dispiacere non possono esser legati immediatamente con nessuna rappresentazione di un oggetto a priori; così il filosofo, che si credesse obbligato a porre un sentimento del piacere a base del suo giudizio pratico, chiamerebbe buono ciò che è un mezzo al piacevole, e cattivo, ciò che è causa del dispiacere e del dolore; poichè il giudizio della relazione dei mezzi ai fini appartiene certamente alla ragione. Ma, quantunque soltanto la ragione sia in grado di vedere la connessione dei mezzi coi loro fini (sicchè si potrebbe anche definire la volontà per la facoltà dei fini, poichè i fini sono sempre motivi determinanti della facoltà di desiderare secondo principii), pure le massime pratiche, che deriverebbero semplicemente come mezzi dal concetto su menzionato del bene, non conterrebbero mai come oggetto della volontà qualcosa di buono per se stesso, ma sempre soltanto di buono a qualche cosa: il bene sarebbe sempre semplicemente l'utile, e ciò, a cui è utile, dovrebbe sempre esser fuori della volontà nella sensazione. Ora, se questa, come sensazione piacevole, dovesse esser separata dal concetto del bene, allora non si darebbe in nessun luogo una cosa immediatamente buona, ma il bene dovrebbe soltanto esser cercato nei mezzi per raggiungere qualche altra cosa, cioè qualche soddisfazione.
  </p>

  <p>
    È una vecchia formola delle scuole: <span xml:lang="la" class="testo_corsivo">nihil appetimus, nisi sub ratione boni; nihil aversamur, nisi sub ratione mali</span>, ed ha un uso spesso giusto, ma spesso anche assai nocivo alla filosofia, perchè le espressioni <span xml:lang="la" class="testo_corsivo">boni</span> e <span xml:lang="la" class="testo_corsivo">mali</span> contengono un equivoco, di cui è causa la povertà della lingua, secondo le quali esse sono capaci di un duplice senso e danno quindi un senso ambiguo alle leggi pratiche, e obbligano la filosofia, che nell'uso di esse può benissimo veder la differenza di concetto della stessa parola ma non può trovare alcuna espressione particolare, a distinzioni sottili, sulle quali non si può poi esser d'accordo, poichè la distinzione non si potè fissare immediatamente con nessuna espressione adatta<sup><a href="Note.xhtml#nota_24" epub:type="noteref" role="doc-noteref" id="nota_24_ritorno">nota 24</a></sup>.
  </p>

  <p>
    La lingua tedesca ha la fortuna di possedere le espressioni, che non lasciano sfuggire questa differenza. Per ciò che i latini chiamano con una sola parola <span xml:lang="la" class="testo_corsivo">bonum</span>, essa ha due concetti assai diversi, e anche due altrettanto diverse espressioni. Per <span xml:lang="la" class="testo_corsivo">bonum</span> essa ha <span xml:lang="de" class="testo_corsivo">Gute</span> e <span xml:lang="de" class="testo_corsivo">Wohl</span>; per <span xml:lang="la" class="testo_corsivo">malum</span>, <span xml:lang="de" class="testo_corsivo">Böse</span> e <span xml:lang="de" class="testo_corsivo">Uebel</span> o <span xml:lang="de" class="testo_corsivo">Weh</span><sup><a href="Note.xhtml#nota_25" epub:type="noteref" role="doc-noteref" id="nota_25_ritorno">nota 25</a></sup>: sicchè sono due giudizii assai diversi, se in un'azione consideriamo il <span xml:lang="de" class="testo_corsivo">Gute</span> e il <span xml:lang="de" class="testo_corsivo">Böse</span> di essa, oppure il nostro <span xml:lang="de" class="testo_corsivo">Wohl</span> e il nostro <span xml:lang="de" class="testo_corsivo">Weh (Uebel)</span>. Di qui segue già, che la proposizione psicologica citata è almeno ancora assai incerta, quando vien tradotta così: ― noi non desideriamo niente, se non per riguardo al nostro <span xml:lang="de" class="testo_corsivo">Wohl</span> o al nostro <span xml:lang="de" class="testo_corsivo">Weh</span>; ― invece viene espressa in modo indubitamente certo e nello stesso tempo affatto chiaramente, se è resa in quell'altro modo: ― noi non vogliamo niente, secondo la guida della ragione, se non in quanto lo riteniamo <span xml:lang="de" class="testo_corsivo">gut</span> o <span xml:lang="de" class="testo_corsivo">böse</span>. ―
  </p>

  <p>
    <span xml:lang="de" class="testo_corsivo">Wohl</span> o <span xml:lang="de" class="testo_corsivo">Uebel</span> significano sempre soltanto una relazione al nostro stato di piacere o dispiacere, di contentezza e di dolore; e se noi perciò desideriamo un oggetto, o lo detestiamo, ciò accade solo in quanto esso vien riferito alla nostra sensibilità e al sentimento del piacere o del dispiacere che esso produce. Ma <span xml:lang="de" class="testo_corsivo">Gute</span> e <span xml:lang="de" class="testo_corsivo">Böse</span> significano sempre una relazione alla volontà, in quanto questa è determinata mediante la legge razionale a far di qualcosa il suo oggetto; perchè essa non è mai determinata immediatamente mediante l'oggetto e la sua rappresentazione, ma è una facoltà di farsi di una regola della ragione la causa determinante di un'azione (mediante la quale un oggetto può diventare reale). <span xml:lang="de" class="testo_corsivo">Gute</span> o <span xml:lang="de" class="testo_corsivo">Böse</span> sono dunque propriamente riferiti ad azioni, non allo stato sensibile della persona; e se qualcosa dovesse esser semplicemente (e sotto ogni rispetto e senz'altra condizione) <span xml:lang="de" class="testo_corsivo">gut</span> o <span xml:lang="de" class="testo_corsivo">böse</span> o ritenuto tale, esso sarebbe soltanto il modo d'agire, la massima della volontà, e quindi la stessa persona agente, come uomo buono o cattivo<sup><a href="Note.xhtml#nota_26" epub:type="noteref" role="doc-noteref" id="nota_26_ritorno">nota 26</a></sup>, ma non una cosa, che potrebbe esser chiamata tale.
  </p>

  <p>
    Si potrebbe dunque sempre ridere dello stoico, che nei più violenti dolori artritici gridava: ― Dolore, tu mi puoi anche tormentar tanto, tuttavia io non riconoscerò mai che tu sii un male<sup><a href="Note.xhtml#nota_27" epub:type="noteref" role="doc-noteref" id="nota_27_ritorno">nota 27</a></sup> (ϰαϰόν, <span xml:lang="la" class="testo_corsivo">malum</span>)!; ― eppure, egli aveva ragione. Ciò che egli sentiva, e che il suo grido accusava, era un <span xml:lang="de" class="testo_corsivo">Uebel</span>; ma egli non aveva punto ragione di ammettere che per questo egli aveva un <span xml:lang="de" class="testo_corsivo">Böses</span>; poichè il dolore non diminuisce minimamente il valore della sua persona, ma solo il valore del suo stato. Una sola bugia, della quale egli fosse stato conscio, avrebbe dovuto abbattere il suo animo. Ma il dolore serviva soltanto ad elevarlo, se egli era conscio di non averlo meritato con nessun'azione ingiusta e di non essersi in tal modo reso meritevole di castigo.
  </p>

  <p>
    Ciò che dobbiamo chiamare <span xml:lang="de" class="testo_corsivo">gut</span>, dev'essere nel giudizio di ogni uomo ragionevole un oggetto della facoltà di desiderare; e il <span xml:lang="de" class="testo_corsivo">Böse</span> dev'essere agli occhi di ognuno un oggetto di avversione; e quindi per questo giudizio, oltre al senso, occorre anche la ragione. Così è della veracità in opposizione alla menzogna, della giustizia in opposizione alla violenza, ecc. Ma noi possiamo chiamare <span xml:lang="de" class="testo_corsivo">Uebel</span> qualcosa che nello stesso tempo ognuno deve dichiarare <span xml:lang="de" class="testo_corsivo">gut</span>, a volte mediatamente, a volte affatto immediatamente. Chi si lascia fare un'operazione chirurgica, la sente senza dubbio come un <span xml:lang="de" class="testo_corsivo">Uebel</span>, ma mediante la ragione egli, e ognuno, la dichiarano <span xml:lang="de" class="testo_corsivo">gut</span>. Ma, se ad alcuno, che stuzzica e inquieta volentieri la gente pacifica, una volta finalmente càpita male, ed è spedito con una buona carica di busse; questo è senza dubbio un <span xml:lang="de" class="testo_corsivo">Uebel</span>, ma ognuno dà a ciò la sua approvazione, e lo ritiene <span xml:lang="de" class="testo_corsivo">gut</span> in sè, se anche non ne risulti niente di più; anzi quello stesso, che riceve le busse, nella sua ragione deve riconoscere, che ben gli sta, perchè in questo caso egli vede messa rigorosamente in pratica la proporzione fra il benessere e la buona condotta, che la ragione gli presenta inevitabilmente.
  </p>

  <p>
    Senza dubbio, il giudizio della nostra ragion pratica dipende assai dal nostro <span xml:lang="de" class="testo_corsivo">Wohl</span> e dal nostro <span xml:lang="de" class="testo_corsivo">Weh</span>; e, per quel che riguarda la nostra natura come esseri sensibili, tutto dipende dalla nostra felicità, se questa, come la ragione richiede principalmente, non viene giudicata secondo la sensazione transitoria, ma secondo l'influsso, che questo caso fortuito ha su tutta la nostra esistenza e sulla contentezza di questa; ma pure tutto in genere non dipende da questo. L'uomo è un essere che ha bisogni, in quanto appartiene al mondo sensibile e in quanto la sua ragione ha certamente un incarico, che non può rifiutare, da parte della sensibilità di curarsi dell'interesse di essa e di farsi delle massime pratiche riguardo alla felicità di questa vita, e, se è possibile, anche di una vita avvenire. Ma, tuttavia, egli non è così interamente un animale, da essere indifferente a tutto ciò che la ragione per se stessa dice, e da usar questa solo come strumento del suo bisogno, in quanto egli è un essere sensibile. Poichè al pregio d'essere al di sopra della semplice animalità non lo innalza certo il fatto che egli possiede la ragione, se questa gli deve servire soltanto a ciò che fa l'istinto negli animali; allora la ragione sarebbe soltanto una maniera particolare,  di cui si sarebbe servita la natura per provvedere l'uomo allo stesso fine a cui ha determinato gli animali, senza determinarlo a un fine superiore. Egli dunque, secondo questa disposizione della natura a suo riguardo, abbisogna certamente della ragione per tener sempre presente il suo <span xml:lang="de" class="testo_corsivo">Wohl</span> e il suo <span xml:lang="de" class="testo_corsivo">Weh</span>; ma egli ha la ragione anche per un fine superiore, cioè non solo per considerare anche ciò che è <span xml:lang="de" class="testo_corsivo">gut</span> o <span xml:lang="de" class="testo_corsivo">böse</span> in sè, e di cui può soltanto giudicare la ragion pura, affatto disinteressata dal punto di vista sensibile, ma per distinguere assolutamente questo giudizio da quello, e far di esso la condizione suprema dell'altro.
  </p>

  <p>
    In questo giudizio del bene e del male in sè<sup><a href="Note.xhtml#nota_28" epub:type="noteref" role="doc-noteref" id="nota_28_ritorno">nota 28</a></sup>, a differenza di ciò che può esser chiamato tale solo relativamente al <span xml:lang="de" class="testo_corsivo">Wohl</span> o all'<span xml:lang="de" class="testo_corsivo">Uebel</span>, si tratta di considerare i punti seguenti. O un principio razionale vien già considerato in sè come motivo determinante della volontà, senza riguardo agli oggetti possibili della facoltà di desiderare (dunque, solo mediante la forma di legge della massima); e allora quel principio è una legge pratica a priori, e la ragion pura è da ammettere come pratica per sè. Allora la legge determina immediatamente la volontà; l'azione conforme a questa legge è <span xml:lang="de" class="testo_corsivo">gut</span> in se stessa, una volontà, la cui massima è sempre conforme a questa legge, è <span xml:lang="de" class="testo_corsivo">gut</span> assolutamente, sotto ognirispetto, ed è la condizione suprema di ogni bene<sup><a href="Note.xhtml#nota_29" epub:type="noteref" role="doc-noteref" id="nota_29_ritorno">nota 29</a></sup>. Oppure alla massima della volontà va innanzi un motivo determinante della facoltà di desiderare, il quale suppone un oggetto di piacere o dispiacere, e quindi qualcosa che contenti o addolori, e la massima della ragione di secondar quello e di fuggir questo, determina le azioni, in quanto sono <span xml:lang="de" class="testo_corsivo">gut</span> relativamente alle nostre inclinazioni, e quindi <span xml:lang="de" class="testo_corsivo">gut</span> soltanto mediatamente (rispetto a un altro fine, come mezzo ad esso); e queste massime allora non possono mai chiamarsi leggi, ma tuttavia si chiamano precetti pratici razionali. Il fine stesso, la contentezza che noi cerchiamo, nell'ultimo caso non è un <span xml:lang="de" class="testo_corsivo">Gutes</span> ma un <span xml:lang="de" class="testo_corsivo">Wohl</span>, non un concetto della ragione, ma un concetto empirico di un oggetto della sensazione; solo l'uso del mezzo conveniente, cioè l'azione (giacchè per questo si richiede una considerazione razionale) si dice tuttavia <span xml:lang="de" class="testo_corsivo">gut</span>, non semplicemente, ma soltanto in relazione alla nostra sensibilità rispetto al suo sentimento del piacere e del dispiacere; ma la volontà, la cui massima è affetta mediante ciò, non è una volontà pura, che riguarda soltanto ciò in cui la ragion pura può esser pratica per se stessa.
  </p>

  <p>
    Ecco ora il luogo di spiegare il paradosso del metodo di una Critica della ragion pratica: che cioè il concetto del bene e del male<sup><a href="Note.xhtml#nota_30" epub:type="noteref" role="doc-noteref" id="nota_30_ritorno">nota 30</a></sup> non dev'esser determinato prima della legge morale (a cui esso in apparenza dovrebbe esser posto a base), ma soltanto (come anche qui avviene) dopo di essa e mediante essa. Cioè, se non sapessimo neanche, che il principio della moralità è una legge pura a priori che determina la volotnà, pure dovremmo, per non ammettere dei principii proprio per niente (<span xml:lang="la" class="testo_corsivo">gratis</span>), lasciar indeterminato, almeno in principio, se la volontà abbia motivi determinanti semplicemente empirici, o anche puri a priori; poichè è contro tutte le regole fondamentali del procedimento filosofico ammettere già per risoluto ciò che si deve ancora risolvere. Posto che ora volessimo cominciare dal concetto del bene, per far derivare da esso le leggi della volontà, questo concetto di un oggetto (come buono) darebbe nello stesso tempo quest'oggetto come l'unico motivo determinante della volontà. Ora, poichè questo concetto, non avrebbe nessuna legge pratica a priori per sua regola; così la pietra di paragone del bene o del male non potrebbe consistere in altro che nella concordanza dell'oggetto col nostro sentimento del piacere o del dispiacere, e l'uso della ragione potrebbe solo consistere in questo, nel determinare questo piacere o dispiacere nella connessione completa con tutte le sensazioni della mia esistenza, e i mezzi di procurarmi l'oggetto di esso. Ora, poichè solo mediante l'esperienza si può determinare ciò che è conforme al sentimento del piacere, ma la legge pratica, secondo il dato, dovrebbe tuttavia esser fondata su questo sentimento come condizione; così sarebbe esclusa affatto la possibilità di leggi pratiche a priori; perchè si crederebbe necessario trovare prima un oggetto della volontà, il concetto del quale, come concetto di un bene<sup><a href="Note.xhtml#nota_31" epub:type="noteref" role="doc-noteref" id="nota_31_ritorno">nota 31</a></sup>, dovrebbe costituire il motivo determinante universale, benchè empirico, della volontà. Ma pure era necessario ricercare prima, se non vi sia anche un motivo determinante a priori della volontà (il quale non si sarebbe mai trovato se non in una legge pura pratica, e in quanto questa prescrive alle massime la semplice forma di legge senza riguardo a un oggetto). Ma, poichè si era già posto un oggetto secondo i concetti del bene e del male a base di ogni legge pratica, senza una legge precedente, e quello poteva esser pensato soltanto secondo concetti empirici, così si era già tolta prima la possibilità pur di pensare una legge pura pratica; poichè, se prima invece si fosse ricercata analiticamente questa legge, si sarebbe trovato che non è il concetto del bene, come concetto di un oggetto, a determinare e render possibile la legge morale, ma, al contrario, è la legge morale, la quale anzitutto determina e rende possibile il concetto del bene, in quanto esso merita semplicemente questo nome.
  </p>

  <p>
    Quest'osservazione, che riguarda semplicemente il metodo delle supreme ricerche morali è importante. Essa espone in una volta la causa occasionale di tutti gli errori dei filosofi relativamente al supremo principio morale. Poichè essi cercavano un oggetto della volontà, per far di esso la materia e il fondamento di una legge (la quale allora non dovrebbe essere immediatamente, ma mediante quell'oggetto, riferito al sentimento del piacere o del dispiacere, il motivo determinante della volontà), laddove essi avrebbero dovuto prima cercare una legge che determinasse a priori e immediatamente la volontà, e solo conforme a questa legge l'oggetto. Ora essi potevano riporre quest'oggetto del piacere, che doveva dare il concetto del bene, nella felicità, nella perfezione, nel sentimento morale<sup><a href="Note.xhtml#nota_32" epub:type="noteref" role="doc-noteref" id="nota_32_ritorno">nota 32</a></sup>, o nella volontà di Dio; ma il loro principio era sempre eteronomia, ed essi dovevano inevitabilmente riuscire a condizioni empiriche per una legge morale, perchè potevano chiamar buono o cattivo il loro oggetto, come motivo determinante immediato della volontà, soltanto secondo la sua relazione immediata al sentimento, il quale è sempre empirico. Soltanto una legge formale, tale cioè, che non prescriva alla ragione nient'altro che la forma della sua legislazione universale come condizione suprema delle massime, può essere a priori motivo determinante della ragion pratica. Gli antichi lasciavano vedere chiaramente quest'errore, facendo consistere interamente la loro ricerca morale nella determinazione del concetto del sommo bene, e perciò di un oggetto, del quale essi pensavano di fare il motivo determinante della volontà nella legge morale: un oggetto, il quale, molto dopo, quando la legge morale è stata prima di tutto ben confermata per se stessa e giustificata come il motivo determinante immediato della volontà, può esser rappresentato come oggetto alla volontà ormai determinata a priori quanto alla sua forma; il che noi intraprenderemo nella dialettica della ragion pura pratica. I moderni, presso i quali la questione del sommo bene sembra sia stata abbandonata, o almeno sia diventata una questione soltanto secondaria, nascondono codesto errore (come in molti altri casi) sotto parole indeterminate; tuttavia lo si vede spuntar fuori dai loro sistemi, dove allora esso riesce a ogni sorta di eteronomie della ragion pratica, donde non può mai risultare una legge morale che comandi universalmente a priori.
  </p>

  <p>
    Ora, poichè i concetti del bene e del male, quali conseguenze della determinazione a priori della volontà, suppongono anche un principio puro pratico, e quindi una causalità della ragion pura; così essi non si riferiscono originalmente (quasi come determinazioni dell'unità sintetica del molteplice di intuizioni  date in una coscienza) ad oggetti, come i concetti puri dell'intelletto, ossia le categorie della ragione usata teoreticamente, chè al contrario essi suppongono questi oggetti come dati; ma sono tutti modi di una sola categoria, cioè di quella della causalità, in quanto il motivo determinante di essi consiste nella rappresentazione razionale di una loro legge, la quale, come legge della libertà, la ragione dà a se stessa, e così si dimostra pratica a priori. Tuttavia, siccome le azioni, da una parte, invero, appartengono a una legge, che non è una legge naturale, ma una legge della libertà, e quindi riguardante il modo di procedere di esseri intelligibili, ma d'altra parte appartengono anche, come eventi del mondo sensibile, ai fenomeni; così le determinazioni di una ragion pratica potranno aver luogo soltanto in relazione ai fenomeni, e quindi certamente conforme alle categorie dell'intelletto, ma non al fine di un uso teoretico di esso, per ricondurre il molteplice dell'intuizione (sensibile) sotto una coscienza a priori, bensì soltanto per assoggettare il molteplice dei desideri all'unità della coscienza di una ragion pratica che comanda nella legge morale, o di una volontà pura a priori.
  </p>

  <p>
    Queste categorie della libertà, poichè così vogliamo chiamarle, mentre quei concetti teoretici li chiamiamo categorie della natura, hanno un vantaggio evidente su queste ultime. Poichè, laddove queste sono soltanto forme del pensiero, le quali, mediante concetti universali, denotano soltanto oggetti indeterminati in genere per ogni intuizione a noi possibile, quelle invece, riferendosi alla determinazione di un libero arbitrio (al quale invero non può esser data nessuna intuizione pienamente corrispondente; ma che ha a fondamento una legge pura pratica a priori, il che non avviene con nessun concetto dell'uso teoretico della nostra facoltà di conoscere), come concetti pratici elementari, invece della forma dell'intuizione (spazio e tempo), che non si trova nella ragione stessa, ma dev'essere ricavata d'altronde, cioè dalla sensibilità, hanno nella volontà libera, e perciò nella stessa facoltà di pensare, la forma di una volontà pura, come data per base. Onde avviene poi che, siccome in tutti i precetti della ragion pura pratica si tratta soltanto della determinazione della volontà e non delle condizioni naturali (della facoltà pratica) dell'attuazione del suo fine, così i concetti pratici a priori in relazione col principio supremo della libertà diventano tosto conoscenze, e non devono aspettare le intuizioni per avere un significato; e invero per questa ragione notevole, che essi stessi producono la realtà di ciò a cui si riferiscono (l'intenzione della volontà); il che non succede punto coi concetti teoretici. Solo si deve ben notare, che queste categorie riguardano soltanto la ragion pratica in genere; e così procedono nel loro ordine da quelle, che sono ancora indeterminate moralmente e condizionate sensibilmente, a quelle che, incondizionate sensibilmente, sono determinate solo mediante la legge morale.
  </p>

  <p class="testo_centrato">
    TAVOLA DELLE CATEGORIE DELLA LIBERTÀ
  </p>

  <p class="testo_centrato">
    RIGUARDO AI CONCETTI DEL BENE E DEL MALE
  </p>

<table border="1">

	<tbody>
		<tr>
			<td>I. DELLA QUANTITÀ</td><td>II. DELLA QUALITÀ</td><td>III. DELLA RELAZIONE</td><td>IV. DELLA MODALITÀ</td>
		</tr>
		<tr>
			<td>soggettiva mediante massime (opinioni pratiche dell'individuo); oggettiva secondo principii (precetti); principii a priori, tanto o ggettivi quanto soggettivi, della libertà (leggi).</td><td>regole pratiche dell'azione <span xml:lang="la" class="testo_corsivo">præceptivæ</span>); regolep ratiche dell'omissione (<span xml:lang="la" class="testo_corsivo">prohibitivæ</span>); regole pratiche dell'eccezione (<span xml:lang="la" class="testo_corsivo">exceptivæ</span>).</td><td>alla personalità; allo stato della persona; reciproca di una persona allo stato dell'altra.</td><td>il lecito e l'illecito; il dovere e il contrario al dovere; dovere perfetto e dovere imperfetto;</td>
		</tr>
	</tbody>

</table>

  <p>
    Si vede presto, che, in questa tavola, la libertà viene considerata come una specie di causalità, la quale per altro non è soggetta a motivi determinanti empirici, rispetto alle azioni possibili mediante essa, come fenomeni del mondo sensibile; e che quindi essa si riferisce alle categorie della loro possibilità naturale, laddove ogni categoria vien presa così universalmente, che il motivo determinante di quella causalità può anche esser supposto fuori dal mondo sensibile nella libertà, come proprietà di un essere intelligibile, finchè le categorie della modalità dispongono il passaggio, ma soltanto problematicamente, dai principii pratici in genere a quelli della moralità, i quali poi possono essere esposti dommaticamente solo mediante la legge morale.
  </p>

  <p>
    Non aggiungo nient'altro qui a spiegazione della presente tavola, perchè essa è abbastanza chiara di per sè. Una simile divisione fatta secondo principii è assai utile a ogni scienza, tanto per la saldezza quanto per la chiarezza di questa. Così, p. es., dalla tavola precedente e dal primo numero di essa si sa tosto donde si deve cominciare nelle considerazioni pratiche: dalle massime, che ognuno fonda sulle proprie inclinazioni, dai precetti, che valgono per una specie di esseri razionali, in quanto essi convengono in certe inclinazioni; e, infine, dalla legge, che vale per tutti, astrazion fatta dalle loro inclinazioni, ecc. In questo modo si abbraccia tutto il piano di ciò che si deve fare, anzi ogni questione della filosofia pratica, che è da risolvere, e nello stesso tempo l'ordine, che è da seguire.
  </p>

  <h4 id="002_002_001" class="testo_maiuscoletto">Della tipica del giudizio puro pratico.</h4>

  <p class="testo_distanziato">
    I concetti del bene e del male determinano primieramente un oggetto per la volontà. Ma essi stessi sono soggetti a una regola pratica della ragione, la quale, se è ragion pura, determina a priori la volontà relativamente al suo oggetto. Ora per decidere se un'azione, a noi possibile nel mondo sensibile, sia o no il caso soggetto alla regola, si richiede il giudizio pratico, mediante il quale quel che in una regola fu detto in modo universale (<span xml:lang="la" class="testo_corsivo">in abstracto</span>), vien applicato <span xml:lang="la" class="testo_corsivo">in concreto</span> a un'azione. Ma, siccome una regola pratica della ragion pura, in primo luogo, come pratica, riguarda l'esistenza di un oggetto, e in secondo luogo, come regola pratica della ragion pura, implica la necessità rispetto all'esistenza dell'azione, e quindi è una legge pratica, e non una legge naturale mediante motivi determinanti empirici, ma una legge della libertà, secondo la quale la volontà dev'essere determinabile indipendentemente da ogni elemento empirico (solo mediante la rappresentazione di una legge in genere e della sua forma); e siccome tutti i casi che avvengono possono appartenere ad azioni possibili, ma soltanto empiriche, cioè all'esperienza e alla natura; così pare assurdo voler trovare nel mondo sensibile un caso, che, mentre come tale è sempre soltanto soggetto alla legge naturale, pure ammette l'applicazione a se stesso di una legge della libertà, e al quale possa esser applicata l'idea soprasensibile del moralmente buono, che in esso dev'essere manifestata <span xml:lang="la" class="testo_corsivo">in concreto</span>. Dunque, il giudizio della ragion pura pratica è soggetto alle stesse difficoltà che quello della ragion pura teoretica; il quale ultimo però possedeva un mezzo per trarsi da queste difficoltà; e, cioè, mentre rispetto all'uso teoretico si trattava d'intuizioni, a cui potevano esser applicati i concetti puri dell'intelletto, pure tali intuizioni (benchè soltanto di oggetti dei sensi) possono esser date a priori, e quindi, per quel che riguarda la connessione del molteplice in esse, conforme a priori (come schemi) ai concetti puri dell'intelletto. Invece, il moralmente buono è, quanto all'oggetto, qualcosa di soprasensibile, per cui dunque non si può trovare nulla di corrispondente in nessuna intuizione sensibile; e perciò il giudizio sotto le leggi della ragion pura pratica sembra esser soggetto a difficoltà speciali, che consistono in questo, che una legge della libertà dev'esser applicata ad azioni, come ad eventi, che accadono nel mondo sensibile, e quindi appartengono come tali alla natura.
  </p>

  <p>
    Ma nondimeno qui si apre di nuovo una prospettiva favorevole per il giudizio puro pratico. Nella sussunzione di un'azione per me possibile nel modo sensibile sotto una legge pura pratica, non si tratta della possibilità dell'azione, come di un evento nel  mondo sensibile; poichè questa possibilità è di pertinenza del giudizio intorno all'uso teoretico della ragione, secondo la legge di causalità, che è un concetto puro dell'intelletto, per cui essa ha uno schema nell'intuizione sensibile. La causalità fisica, ossia la condizione, alla quale questa possibilità ha luogo, appartiene ai concetti della natura, il cui schema è tracciato dall'immaginazione trascendentale. Ma qui non si tratta dello schema di un caso secondo leggi, ma dello schema (se qui è proprio questa parola) di una legge, perchè la determinazione della volontà (non l'azione relativamente al suo risultato) solo mediante la legge, senza un altro motivo determinante, lega il concetto della causalità a condizioni affatto diverse da quelle che costituiscono la connessione della natura.
  </p>

  <p>
    Alla legge naturale, come legge a cui sono soggetti gli oggetti dell'intuizione sensibile, come tali, deve corrispondere uno schema, cioè un procedimento universale dell'immaginazione (di manifestare a priori ai sensi il concetto puro dell'intelletto, che la legge determina). Ma alla legge della libertà (come legge di una causalità non condizionata punto sensibilmente), e quindi anche al concetto dell'incondizionatamente buono, non può esser sottoposta nessuna intuizione, e quindi nessuno schema per la sua applicazione <span xml:lang="la" class="testo_corsivo">in concreto</span>. Quindi la legge morale non ha nessun'altra facoltà di conoscenza, che medii l'applicazione di essa agli oggetti della natura, fuorchè l'intelletto (non l'immaginazione), il quale a un'idea della ragione non può sottoporre uno schema della sensibilità, ma una legge, tale però, che può esser manifestata <span xml:lang="la" class="testo_corsivo">in concreto</span> negli oggetti dei sensi, e quindi una legge naturale, ma solo quanto alla forma, come legge per il giudizio; e questa legge noi la possiamo chiamare perciò il tipo della legge morale.
  </p>

  <p>
    La regola del giudizio sotto le leggi della ragion pura pratica è questa: ― Domanda a te stesso se l'azione, che tu hai in mente, la potresti riguardare come possibile mediante la tua volontà, quando essa dovesse accadere secondo una legge della natura, della quale tu stesso fossi una parte. ― Secondo questa regola, infatti, ciascuno giudica le azioni, se sono moralmente buone o cattive. Così si dice: se ognuno, quando crede di fare il proprio vantaggio, si permettesse di truffare, o si credesse in diritto di abbreviarsi la vita appena gliene venisse un disgusto assoluto, o riguardasse con indifferenza completa la miseria altrui, e anche tu appartenessi a un tal ordine di cose, vi ti troveresti bene col consenso della tua volontà? Ora ciascuno sa bene, che se egli di nascosto si permette una truffa, non per questo tutti faranno altrettanto, o se egli senz'accorgersene è freddo di cuore, tali non saranno addirittura tutti verso di lui; quindi, questo paragone delle massime delle sue azioni con una legge universale della natura non è neanche il motivo determinante della sua volontà. Ma questa legge è però un tipo del giudizio delle azioni secondo principii morali. Se la massima dell'azione non è tale da reggere al confronto colla forma di una legge naturale in genere, essa è moralmente impossibile. Così giudica anche l'intelletto più comune, poichè la legge naturale è sempre base a tutti i suoi giudizi più consueti, anche a quelli empirici. Esso ha sempre dunque alla mano questa legge, ma nei casi in cui dev'esser giudicata la causalità della libertà, esso fa di quella legge naturale semplicemente il tipo di una legge della libertà, perchè senz'aver alla mano qualcosa, che gli possa servir d'esempio nel caso empirico, non potrebbe procurare alla legge di una ragion pura pratica l'uso nell'applicazione.
  </p>

  <p>
    Dunque, è anche lecito usare la natura del mondo sensibile come tipo di una natura intelligibile, finchè soltanto non si trasportino in questa le intuizioni e ciò che da esse dipende, ma vi si riferisca semplicemente la forma della conformità alla legge in genere (il concetto della quale ha luogo anche nell'uso più comune della ragione, ma non può essere riconosciuto a priori in modo determinato sotto nessun altro rispetto, finchè per l'uso puro pratico della ragione). Giacchè le leggi, come tali, sotto questo rispetto sono identiche, abbiano i loro motivi determinanti donde che sia.
  </p>

  <p>
    Del resto, poichè in ogni intelligibile non vi è assolutamente niente altro se non (mediante la legge morale) la libertà, e questa stessa solo in quanto è una supposizione inseparabile da quella legge, e inoltre tutti gli oggetti intelligibili, a cui la ragione, secondo la direzione di quella legge, ci potrebbe forse ancora condurre, a loro volta non hanno per noi nessun'altra realtà, che per lo scopo di quella legge e dell'uso della ragion pura pratica, ma questa è giustificata e anche obbligata a servirsi della natura (secondo la forma pura intelligibile di essa) come tipo del giudizio; così la presente osservazione serve ad impedire, che venga annoverato fra i concetti stessi ciò che serve semplicemente alla tipica dei concetti. Questa dunque, come tipica del giudizio, ci preserva dall'empirismo  della ragion pratica, il quale pone i concetti pratici del bene e del male semplicemente nelle conseguenze dell'esperienza (nella così detta felicità); e benchè la felicità e le infinite conseguenze utili di una volontà determinata mediante l'amor di sè, se l'amor di sè nello stesso tempo si faccia legge universale della natura, possa senza dubbio servire per tipo affatto conveniente del moralmente buono, pure non è identica con questo. La stessa tipica preserva anche dal misticismo della ragion pratica, il quale di ciò, che serviva soltanto come simbolo, fa uno schema, cioè sottopone all'applicazione dei concetti morali applicazioni reali, eppure non sensibili (di un regno invisibile di Dio), e vaga nel trascendente. All'uso dei concetti morali non è atto se non il razionalismo del giudizio, il quale dalla natura sensibile non prende se non ciò che anche la ragion pura per sè può pensare, cioè la conformità alla legge, e nella natura soprasensibile non introduce nient'altro se non ciò che al contrario si può manifestar realmente mediante le azioni nel mondo sensibile secondo la regola formale di una legge naturale in genere. Invece è molto importante e da raccomandare preservarsi nell'empirismo della ragion pratica, perchè il misticismo comporta nondimeno ancora la purezza e la sublimità della legge morale, e inoltre non è già naturale e proporzionato al modo ordinario si pensare il tendere la propria immaginazione fino alle intuizioni soprasensibili, perciò da questo lato il pericolo non è così universale; mentre invece l'empirismo estirpa sino alla radice la moralità nelle intenzioni (nelle quali tuttavia, e non semplicemente nelle azioni, consiste l'alto valore, che l'umanità si può e si deve procurare mediante la moralità), a al dovere sostituisce qualcosa di affatto diverso, cioè un interesse empirico, con cui  le inclinazioni in genere entrano in rapporto fra di loro; inoltre, l'empirismo, appunto per ciò che è unito con tutte le inclinazioni, le quali (qualunque forma esse prendano), se vengono innalzate alla dignità di principio pratico supremo, degradano l'umanità, e perchè queste sono così favorevoli al modo di sentire di tutti, per tale ragione è molto più pericoloso di ogni entusiasmo mistico, che non può mai costituire una condizione durevole di molti uomini.
  </p>

</body>
</html>


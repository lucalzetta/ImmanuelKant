<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
<head>
  <link href="../Styles/Style0001.css" rel="stylesheet" type="text/css"/>
  <title>Critica della ragion pratica</title>
</head>
<body>

  <h3 id="002_003_000">CAPITOLO III</h3>

  <p class="testo_centrato testo_maiuscoletto">
    Dei moventi<sup><a href="Note.xhtml#nota_33" epub:type="noteref" role="doc-noteref" id="nota_33_ritorno">nota 33</a></sup> della ragion pura pratica.
  </p>

  <p class="testo_distanziato">
    L'essenziale di ogni valore morale delle azioni dipende da questo: che la legge morale determini immediatamente la volontà. Se la determinazione della volontà avviene bensì conforme alla legge morale, ma solo mediante un sentimento di qualunque specie, che si deve presupporre, perchè esso diventi un motivo determinante sufficiente della volontà, se quindi l'azione avviene per la legge; l'azione conterrà bensì la legalità, ma non la moralità. Ora, se per movente (<span xml:lang="la" class="testo_corsivo">elater animi</span>) viene inteso il motivo determinante soggettivo della volontà di un essere, la cui ragione, già per sua natura, non è conforme necessariamente alla legge oggettiva, ne seguirà anzitutto: che non si può punto attribuire un movente alla volontà divina, ma che il movente della volontà umana (e di ogni essere razionale creato) non può esser mai altro che la legge morale; e quindi il motivo determinante oggettivo dev'esser sempre e nello stesso tempo il solo motivo determinante soggettivamente sufficiente all'azione, se questa non deve osservare soltanto la lettera della legge, senza contenerne lo spirito<sup><a href="Note.xhtml#nota_34" epub:type="noteref" role="doc-noteref" id="nota_34_ritorno">nota 34</a></sup>.
  </p>

  <p>
    Siccome dunque per lo scopo della legge morale, e per procurare ad essa l'influsso sulla volontà, non si deve cercare nessun altro movente, onde si possa far senza di quello della legge morale, perchè tutto ciò produrrebbe una mera ipocrisia senza consistenza, ed è pericoloso anche solo accanto alla legge morale far cooperare qualche altro movente (come quello del vantaggio), così non rimane, che determinare accuratamente in che modo la legge morale diventi movente, e ciò che avviene, quando essa è tale, nella facoltà di desiderare, come effetto di quel motivo determinante su questa facoltà. Poichè, come una legge possa esser per sè e immediatamente motivo determinante della volontà (il che è pure l'essenziale di ogni moralità), questo è un problema insolubile per la ragione umana e identico con questo: come sia possibile una volontà libera. Dunque, noi avremo la dimostrazione a priori, non la ragione, per cui la legge morale ha in sè un movente, ma ciò che essa, in quanto tale, opera nell'anima (o, meglio, deve operare).
  </p>

  <p>
    L'essenziale di ogni determinazione della volontà mediante la legge morale è: che essa come volontà libera, e quindi non solo senza il concorso degl'impulsi sensibili, ma anche coll'esclusione di tutti questi impulsi, e con danno di tutte le inclinazioni, in quanto potessero esser contrarie a quella legge, venga determinata solo mediante la legge. In questo senso l'effetto della legge morale come movente è dunque soltanto negativo, e come tale questo movente può esser conosciuto a priori. Invero, ogni inclinazione e ogni impulso sensibile sono fondati sul sentimento, e l'effetto negativo sul sentimento (mediante il danno che avviene alle inclinazioni) è anche sentimento. Quindi possiamo vedere a priori che la legge morale, come motivo determinante della volontà, perchè reca danno a tutte le nostre inclinazioni, deve produrre un sentimento, che può esser chiamato dolore; e qui ora abbiamo il primo, e forse anche l'unico caso, nel quale coi concetti a priori possiamo determinare la relazione di una conoscenza (qui è conoscenza di una ragion pura pratica) al sentimento del piacere o del dispiacere. Tutte le inclinazioni insieme (che possono anche venire ridotte in un sistema passabile, e la soddisfazione delle quali in questo caso si chiama felicità) costituiscono l'egoismo (<span xml:lang="la" class="testo_corsivo">solipsismus</span>). Questo è o egoismo dell'amore di sè, di una benevolenza verso se stesso (<span xml:lang="la" class="testo_corsivo">philautia</span>) che supera tutto, o l'egoismo della compiacenza di se stesso (<span xml:lang="la" class="testo_corsivo">arrogantia</span>). Quello si chiama particolarmente amor di sè, questo presunzione. La ragion pura pratica reca semplicemente danno all'amor proprio, limitandolo solamente, come naturale e desto in noi ancor prima della legge morale, alla condizione dell'accordo con questa legge; poichè esso allora vine chiamato amor razionale di sè. Ma la ragion pura pratica abbatte completamente la presunzione, in quanto tutte le pretese della stima di sè, le quali precedono l'accordo colla legge morale, sono vane e senza alcun diritto, e in quanto appunto la certezza di un'intenzione, che s'accorda colla legge morale, è la prima condizione di ogni valore della persona (come presto spiegheremo meglio), e ogni pretesa prima di essa è falsa e contraria alla legge. Ora la tendenza alla stima di sè appartiene alle inclinazioni, a cui la legge morale reca danno, in quanto quella stima si fonda soltanto sulla moralità. Dunque, la legge morale abbatte la presunzione. Ma siccome questa legge è qualcosa di positivo in sè, cioè la forma di una causalità intellettuale, cioè della libertà, così, quando in opposizione al contrario soggettivo, cioè alle inclinazioni in noi, indebolisce la presunzione, essa è nello stesso tempo un oggetto del rispetto; e quando l'abbatte completamente, cioè l'umilia, è un obbietto del massimo rispetto, e quindi anche la base di un sentimento positivo, che non è di origine empirica, ma vien conosciuto a priori. Dunque, il rispetto alla legge morale è un sentimento, che vien prodotto mediante un principio intellettuale; e questo sentimento è il solo, che noi conosciamo affatto a priori, e di cui possiamo vedere la necessità.
  </p>



















































  <h4 id="002_003_001" class="testo_maiuscoletto">Dilucidazione critica dell'analitica della ragion pura pratica</h4>

</body>
</html>

<?xml version="1.0" encoding="utf-8"?>
<!DOCTYPE html>

<html xmlns="http://www.w3.org/1999/xhtml" xmlns:epub="http://www.idpf.org/2007/ops" lang="it" xml:lang="it">
<head>
  <title>
    PREFAZIONE
  </title>
  <link href="../Styles/Style0001.css" rel="stylesheet" type="text/css"/>
</head>
<body>

  <h1 id="001_000_001">PREFAZIONE DEL TRADUTTORE</h1>

  <p class="testo_centrato">
	I. La <span class="testo_corsivo">Critica della ragion pratica</span> nel sistema di Kant. ― II. Le varie edizioni. ― III. Di questa traduzione.
  </p>

  <p class="testo_centrato">
    I
  </p>

  <p class="testo_distanziato">
    L'opera presente, comparsa la prima volta nel 1788, è la seconda, in ordine logico e cronologico, delle tre opere critiche fondamentali kantiane. La <span class="testo_corsivo">Critica della ragion pura</span>, pubblicata sette anni prima, accenna già alla conferma, che i principii puramente regolativi, che essa ammette, devono avere nell'uso pratico, e stabilisce la relazione delle diverse teorie metafisiche con la morale. Specialmente nella seconda edizione di quell'opera si afferma la necessità di sostituire al sapere trascendente una fede basata sulla ragion pratica. La <span class="testo_corsivo">Critica della ragion pratica</span>, in relazione alla prima, deve mettere in chiaro l'unità della ragione speculativa con la pratica in un principio comune. Infine <span class="testo_corsivo">La critica del giudizio</span>, pubblicata due anni dopo, afferma la necessità teleologica del principio morale e fa consistere in esso il fondamento dei postulati dell'esistenza di Dio, come creatore morale, e dell'immortalità dell'anima.
  </p>
  
  <p>
    Delle opere morali, la <span class="testo_corsivo">Critica della ragion pratica</span>, suppone la <span xml:lang="de" class="testo_corsivo">Grundlegung zur Metaphysik der Sitten</span> (fondamento alla metafisica dei costumi)<sup><a href="Note.xhtml#nota_1" epub:type="noteref" role="doc-noteref" id="nota_1_ritorno">nota 1</a></sup>, in quanto questa segna il passaggio del principio morale dalla conoscenza comune a quella filosofica, dalla filosofia popolare alla metafisica dei costumi e da questa alla critica della ragion pura pratica. La <span xml:lang="de" class="testo_corsivo">Grundlegung</span> è insomma una propedeutica all'opera seguente, insieme con la quale deve servire di base alla <span xml:lang="de" class="testo_corsivo">Metaphysic der Sitten</span> (Metafisica dei costumi)<sup><a href="Note.xhtml#nota_2" epub:type="noteref" role="doc-noteref" id="nota_2_ritorno">nota 2</a></sup>. Questa distingue il dovere in dovere di diritto, o diritto, e dovere di virtù, o dovere propriamente detto, e fa una classificazione empirica dei diritti e dei doveri.
  </p>

  <p>
    Conviene aggiungere, che già nel <span xml:lang="de" class="testo_corsivo">Träume eines Gestersehers</span> (Sogni di un visionario) del 1766, la legge morale pare sufficiente a Kant per stabilire, indipendentemente da ogni considerazione teoretica, la libertà, Dio e l'immortalità.
  </p>

  <p class="testo_centrato">
    II
  </p>

  <p>
    Delle molte edizioni della <span class="testo_corsivo">Critica della ragion pratica</span> tre apparvero vivente <span xml:lang="de">Kant</span>: la prima nel 1788 a Riga, presso <span xml:lang="de">G. F. Hartknoch</span>, la seconda nel 1792, e nel 1797 quella che vien chiamata la quarta edizione, per una terza , che è menzionata da <span xml:lang="de">Rosenkrantz, Hartenstein e Kirchmann</span>, nelle loro edizioni di quest'opera, ma che probabilmente non è mai esistita. Oltre a questi, solo il <span xml:lang="de">Kaiser</span> nel <span xml:lang="de" class="testo_corsivo">Vollständiges Bücher-Lexikon</span> menziona con la quarta la terza edizione, ambedue senza data.
  </p>

  <p>
    Dopo la morte del <span xml:lang="de">Kant</span>, la seconda Critica riapparve ancora alla luce nel 1818 e nel 1827. Fu poi pubblicata dal <span xml:lang="de">Rosenkranz</span>, due volte dall'<span xml:lang="de">Hartenstein</span>, nelle loro edizioni complete di <span xml:lang="de">Kant</span><sup><a href="Note.xhtml#nota_3" epub:type="noteref" role="doc-noteref" id="nota_3_ritorno">nota 3</a></sup> e fece parte della Biblioteca filosofica del <span xml:lang="de">Kirchmann</span><sup><a href="Note.xhtml#nota_4" epub:type="noteref" role="doc-noteref" id="nota_4_ritorno">nota 4</a></sup>. Infine il <span xml:lang="de">Kehrbach</span>, nel 1878, ne curò l'edizione per l'<span xml:lang="de" class="testo_corsivo">Universal-Bibliothek</span> del <span xml:lang="de">Reclam</span>, sul testo della prima edizione, coi riscontri della seconda e della quarta, sul testo della prima edizione, coi riscontri della seconda e della quarta.
  </p>

  <p>
    Il testo non ebbe mai varianti sostanziali, ma solo correzioni di sviste.
  </p>

  <p class="testo_centrato">
    III
  </p>

  <p>
    La prima traduzione della <span class="testo_corsivo">Critica della ragion pratica</span> fu fatta in latino dal <span xml:lang="de">Born</span> e pubblicata fra il 1796 e il 1798, insieme con altre opere kantiane dal lui voltate nella stessa lingua. Nel 1848 ne uscì (Parigi, <span xml:lang="fr">Ladrange</span>) la traduzione francese del Barni<sup><a href="Note.xhtml#nota_5" epub:type="noteref" role="doc-noteref" id="nota_5_ritorno">nota 5</a></sup>, e nel 1889 quella inglese dell'<span xml:lang="en">Abbot</span>. Una nuova eccellente traduzione francese fu fatta dal <span xml:lang="fr">Picavet</span>, edita dall'<span xml:lang="fr">Alcan</span> nel 1888 e, per la seconda volta, nel 1902, con note e con un saggio sulla fortuna della filosofia kantiana in Francia dal 1773 al 1814. In italiano non era mai stata tradotta finora.
  </p>

  <p>
    La mia traduzione è letterale, per quanto è possibile, e serba quasi sempre il periodo kantiano. Nelle note, ho chiarito i termini strettamente filosofici e quelli che non potevano essere adeguatamente resi in italiano; e ho distinto con la sigla <span class="testo_corsivo">T</span> le mie note e con la sigla <span class="testo_corsivo">P</span> quelle che ho attinte dal <span xml:lang="fr">Picavet</span>.
  </p>

  <p>
    <span class="testo_corsivo testo_distanziato">Torino, 7 febbraio 1908.</span>
  </p>

  <p>
    <span class="testo_maiuscoletto testo_destro">Francesco Capra</span>.
  </p>

  <h1 id="001_000_002">PREFAZIONE</h1>

  <p class="testo_distanziato">
    La seguente trattazione spiega abbastanza il motivo, per cui questa Critica non è intitolata Critica della ragion pura pratica, ma semplicemente Critica della ragion pratica in genere, benché il parallelismo di essa con la ragione speculativa sembri richiedere il primo titolo. Essa deve semplicemente dimostrare che vi è una ragion pura pratica, e a questo fine ne critica l'intera facoltà pratica. Se riesce in ciò, essa non ha bisogno di criticare la stessa facoltà pura, per vedere se la ragione non oltrepassi se stessa con questa facoltà, come con una semplice presunzione (come invero accade colla ragione speculativa). Poiché, se essa, come ragion pura, è veramente pratica, dimostra la realtà propria e quella dei suoi concetti mediante il fatto, ed è vano ogni sofisticare contro la sua possibilità di esser tale.
  </p>

  <p>
    Con questa facoltà è ormai stabilita anche la libertà trascendentale e, invero, prendendola nel senso assoluto, del quale aveva bisogno la ragione speculativa nell'uso del concetto di causalità, per scampare dall'antinomia, in cui essa inevitabilmente cade, quando vuol concepire l'incondizionato nella serie delle relazioni causali; il qual concetto però poteva stabilire in modo solamente problematico, come non impossibile a pensare, senza assicurargli la realtà oggettiva, soltanto per non essere attaccata nella sua essenza e precipitava in un abisso di scetticismo, mediante la pretesa impossibilità di ciò, che essa deve lasciar valere almeno come pensabile.
  </p>

  <p>
    Il concetto della libertà, in quanto la realtà di essa è dimostrata mediante una legge apodittica della ragion pratica, costituisce ora la chiave di volta dell'intero edificio di un sistema della ragion pura, anche della speculativa, e tutti gli altri concetti (di Dio e dell'immortalità), ― i quali, come semplici idee, nella ragione speculativa, rimangono senza sostegno, ― ora si uniscono ad esso, e ricevono con esso e per mezzo di esso la stabilità e la realtà oggettiva, cioè la loro possibilità è dimostrata dal fatto che la libertà è reale; poichè quest'idea si manifesta con la legge morale.
  </p>

  <p>
    Ma la libertà è anche l'unica fra tutte le idee della ragione speculativa, di cui noi conosciamo a priori la possibilità senza tuttavia percepirla, perchè essa è la condizione<sup><a href="Note.xhtml#nota_6" epub:type="noteref" role="doc-noteref" id="nota_6_ritorno">nota 6</a></sup> della legge morale che noi conosciamo. Le idee di Dio e dell'immortalità, invece, non sono condizioni della legge morale, ma soltanto condizioni dell'oggetto necessario di una volontà determinata mediante questa legge, cioè dell'uso semplicemente pratico della nostra ragion pura. Quindi noi possiamo affermare di non conoscere, ne percepire, non dico semplicemente la realtà, ma neanche la possibilità di queste idee. Nondimeno esse sono le condizioni dell'applicazione della volontà determinata moralmente all'oggetto che le è dato a priori (il sommo bene). Perciò si può e si deve ammettere la loro possibilità in questa relazione pratica, senza però conoscerla ne percepirla teoreticamente. Per quest'ultima esigenza è sufficiente allo scopo pratico, che esse non contengano impossibilità interna (contraddizione). Questo è il fondamento del consenso, semplicemente soggettivo in confronto colla ragione speculativa, ma di valore oggettivo per una ragione bensì pura, ma pratica, pel quale alle idee di Dio e dell'immortalità mediante il concetto della libertà son procurati la realtà oggettiva e il diritto, anzi la necessità soggettiva (bisogno della ragion pura) di ammetterle, senza che perciò tuttavia la ragione sia estesa nella sua conoscenza teoretica, ma vien data soltanto la possibilità, che prima era solo un problema, e qui diventa asserzione, e così l'uso pratico della ragione è connesso cogli elementi dell'uso teoretico. E questo bisogno non è un bisogno quasi ipotetico di un intento arbitrario della speculazione, ma è bisogno di legge<sup><a href="Note.xhtml#nota_7" epub:type="noteref" role="doc-noteref" id="nota_7_ritorno">nota 7</a></sup> ammettere qualcosa senza di cui non può avvenire ciò che irremissibilmente si deve porre come lo scopo del proprio fare e permettere.
  </p>

  <p>
    Senza dubbio sarebbe più soddisfacente per la nostra ragione speculativa risolvere per se quei problemi, senza questo rigiro, e conservarli come criterio per l'uso pratico; ma la cosa non va così bene per la nostra facoltà della speculazione. Quelli che si vantano di aver cognizioni così alte, non dovrebbero tenerle nascoste, ma esporle pubblicamente all'esame e alla venerazione. Essi vogliono dimostrare; ebbene! dimostrino pure, e la critica deporrà le armi ai loro piedi, come a vincitori. <span xml:lang="la" class="testo_corsivo">Quid statis? Nolint. Atqui licet esse beatis</span><sup><a href="Note.xhtml#nota_8" epub:type="noteref" role="doc-noteref" id="nota_8_ritorno">nota 8</a></sup>. Dunque, siccome veramente non vogliono, probabilmente perchè non possono, così noi dobbiamo solo riprendere in mano le armi per cercare nell'uso morale della ragione e per fondar su di esso i concetti di Dio, di libertà e d'immortalità, alla cui possibilità la speculazione non trova garanzia sufficiente.
  </p>

  <p>
    Qui si spiega anche anzitutto l'enigma della critica, come nella speculazione si possa negare la realtà oggettiva all'uso soprasensibile delle categorie, eppure questa realtà si possa loro concedere relativamente agli oggetti della ragion pura pratica; poichè ciò deve necessariamente parere incoerente, finchè si conosce un simile uso pratico soltanto di nome. Ma, se ora, mediante un'analisi compiuta di questa, si viene a conoscere, che la realtà pensata qui non riesce punto a una determinazione teoretica delle categorie, nè a un'estensione della conoscenza al soprasensibile, ma è solo creduta per il fatto, che alle categorie in questa relazione conviene dappertutto un oggetto, perchè esse o sono contenute nella determinazione necessaria a priori della volontà o sono legate indissolubilmente coll'oggetto di essa; quell'incoerenza scompare, perchè di quei concetti si fa un  uso diverso da quello di cui aveva bisogno la ragione speculativa. Invece si presenta una conferma, che era appena da aspettare ed è argomento di non poca soddisfazione, della coerenza del modo di pensare della Critica speculativa, in ciò, che, mentre questa ingiungeva di lasciar valere soltanto come fenomeni gli oggetti dell'esperienza come tali, e perciò anche il nostro soggetto, e nondimeno di porre loro a fondamento le cose in se stesse, e quindi di non tenere tutto il soprasensibile per invenzione e il concetto di esso vuoto di contenuto; ora la ragion pratica, per se stessa e senza aver fatto un accordo colla ragione speculativa, procura la realtà a un oggetto soprasensibile della categoria della causalità, cioè alla libertà (benchè come concetto pratico, anche soltanto per l'uso pratico) e perciò conferma mediante un fatto quello che colla speculazione poteva essere semplicemente pensato. Nello stesso tempo, insieme con questa, la strana, benchè indubitabile asserzione della Critica speculativa, che anche il soggetto pensante è a se stesso, nell'intuizione interna, semplicemente un fenomeno, quest'asserzione riceve anche la sua piena conferma nella Critica della ragion pratica, tanto che si deve giungere a questa conferma, se anche la prima Critica non avesse dimostrato punto questa proposizione<sup><a href="Note.xhtml#nota_9" epub:type="noteref" role="doc-noteref" id="nota_9_ritorno">nota 9</a></sup>.
  </p>

  <p>
    Quindi comprendo anche perchè le obbiezioni più notevoli contro la Critica, che finora mi siano occorse, si aggirino appunto su questi due perni: cioè da una parte la realtà oggettiva delle categorie applicate ai noumeni, negata nella conoscenza teoretica e affermata nella conoscenza pratica, dall'altra parte l'esigenza paradossale di far se stesso come soggetto della libertà, noumeno, ma, nello stesso tempo, rispetto alla natura, nella propria coscienza empirica, fenomeno. Poichè finchè non ci fossimo fatto un concetto determinato della moralità e della libertà, non potevamo indovinare da una parte che cosa si deve porre come noumeno a fondamento del supposto fenomeno, e dall'altra, se è possibile dappertutto farci ancora un concetto del noumeno, se prima si erano già applicati tutti i concetti dell'intelletto puro nell'uso teoretico esclusivamente ai semplici fenomeni. Solo un'ampia critica della ragion pratica può togliere tutti questi equivoci, e porre bene in chiaro il modo coerente di pensare, che costituisce appunto il suo maggior pregio.
  </p>

  <p>
    Questo per render ragione del fatto, che in quest'opera i concetti e i principii della ragion pura speculativa, che pure hanno già sostenuto la loro critica speciale, qui sono di nuovo sottoposti ad esame. Il che del resto non conviene al processo sistematico, in cui viene stabilita una scienza (dove cose giudicate definitivamente possono essere giustamente citate, ma non di nuovo discusse); ma qui era lecito, anzi necessario; perchè la ragione viene considerata nel passaggio a un uso di quei concetti affatto diverso da quello che là essa ne faceva. Ma un tale passaggio rende necessario un confronto dell'uso antico col nuovo, per distinguere bene la via nuova dalla precedente, e nello stesso tempo far notare la connessione, che hanno tra di loro. Considerazioni di questo genere, tra le altre quelle che furon rivolte ancora una volta al concetto della libertà (nell'uso pratico della ragion pura), non si riterranno dunque per interpolazioni che forse debbano servire soltanto a riempire i vuoti del sistema critico della ragione speculativa (poichè questo sistema dal suo punto di vista è perfetto), e a mettervi ancora sostegni e contrafforti, come suole avvenire in un edificio costruito troppo in fretta: ma si riterranno per membra genuine, che rendono visibile la coerenza del sistema, per far percepire adesso, nella loro esposizione reale, concetti che prima potevano esser pensati in modo solo problematico. Quest'osservazione riguarda specialmente il concetto della libertà, del quale si deve notare con meraviglia, che tanti ancora si vantano di poterlo comprendere benissimo e di poterne spiegare la possibilità, perchè lo considerano semplicemente sotto l'aspetto psicologico; laddove, se prima l'avessero esaminato accuratamente sotto l'aspetto trascendentale, avrebbero riconosciuto tanto la sua necessità assolta come concetto problematico nell'uso completo della ragione speculativa, quanto anche la sua totale incomprensibilità. Se poi fossero andati all'uso pratico con esso, avrebbero dovuto venire da sè proprio alla stessa determinazione di quest'uso riguardo ai suoi principii, nella quale consentono così mal volentieri. Il concetto della libertà è l'inciampo di tutti gli empiristi, ma anche la chiave dei principii pratici supremi per i moralisti critici, che per mezzo di esso comprendono di dover necessariamente procedere in modo razionale. Perciò prego il lettore di non scorrere con occhio distratto ciò, che su questo concetto si dirà in fine dell'Analitica.
  </p>

  <p>
    Se un tale sistema, come la ragion pura pratica qui lo sviluppa dalla sua critica, abbia speso molta o poca fatica per non smarrire il vero punto di vista, da cui può esser ben disegnato l'insieme di esso, devo lasciarne giudicare a chi conosce questo genere di lavoro. Esso presuppone invero il <span class="testo_corsivo">Fondamento alla metafisica dei costumi</span>, ma solo in quanto questo scritto dà la prima conoscenza del principio del dovere, e trova e giustifica una formola determinata del dovere<sup><a href="Note.xhtml#nota_10" epub:type="noteref" role="doc-noteref" id="nota_10_ritorno">nota 10</a></sup>; del resto, esso sussiste per sè. Se la divisione di tutte le scienze pratiche non è qui aggiunta a complemento come fece la Critica della ragione speculativa, il motivo valido di ciò è da trovare nella natura di questa facoltà pratica della ragione. Poichè la determinazione particolare dei doveri, come doveri umani, per la divisione di essi, è possibile soltanto se prima si è conosciuto il soggetto di questa determinazione (l'uomo), secondo la natura con la quale egli realmente esiste, benchè solo quanto è necessario in relazione al dovere in genere. Ma questa determinazione non spetta a una critica della ragion pratica in genere, la quale deve solo stabilire perfettamente i principii della possibilità, dell'estensione e dei limiti della ragion pratica senza particolare relazione alla natura umana. La divisione spetta, dunque, in questo caso al sistema della scienza, non al sistema della critica.
  </p>

  <p>
    Nel secondo capitolo dell'Analitica ho soddisfatto, come spero, un certo critico amante della verità e severo, ma sempre degno di estimazione, che obiettava che, nel <span class="testo_corsivo">Fondamento alla metafisica dei costumi</span>, il concetto del bene non è stabilito prima del principio morale (come a suo parere sarebbe stato necessario)<sup><a href="Note.xhtml#nota_11" epub:type="noteref" role="doc-noteref" id="nota_11_ritorno">nota 11</a></sup>. Ho pure tenuto conto di alcune altre obbiezioni, che mi sono venute da uomini che dimostrano, che loro sta a cuore di scoprire la verità (poichè coloro che hanno soltanto presente il loro vecchio sistema, e per essi è già stabilito prima ciò che devono approvare e ciò che devono disapprovare, non desiderano nessuna spiegazione, che potrebbe esser d'ostacolo al loro peculiare modo di vedere); e così mi regolerò anche in avvenire.
  </p>

  <p>
    Quando si tratta della determinazione di una facoltà particolare dell'anima umana, quanto alle sue origini, al suo contenuto e ai suoi limiti, non si può invero, secondo la natura della conoscenza umana, cominciare da altro che dalle parti di questa determinazione, dalla spiegazione esatta e (per quanto lo permette la condizione presente dei principii da noi già acquistati) completa di essa. Ma si deve ancora far attenzione a un'altra cosa, che è più filosofica e più architettonica: cioè afferrar bene l'idea del tutto, e da essa in una facoltà razionale pura fissare tutte quelle parti nella loro relazione reciproca, facendole derivare dal concetto di quel tutto. Questo esame e questa garanzia sono solo possibili con l'intima conoscenza del sistema; e coloro, che son rimasti neghittosi riguardo alla prima ricerca, e perciò non hanno stimato meritevole di fatica l'acquisto di questa cognizione, non arrivano al secondo gradino, cioè a quella veduta, che è un ritorno sintetico a ciò che prima è stato dato analiticamente; e non c'è da meravigliarsi, se essi trovano dovunque incoerenze, sebbene le lacune che essi fanno credere non si trovino proprio nel sistema, ma semplicemente nel loro modo sconnesso id pensare.
  </p>

  <p>
    Riguardo a questa trattazione, non mi curo punto del rimprovero d'introdurre un nuovo linguaggio, perchè per sè questo genere di conoscenza si avvicina qui alla popolarità. Questo rimprovero, riguardo alla prima Critica, non poteva neanche venire in mente ad alcuno che l'avesse, non soltanto letta superficialmente, ma meditata. Foggiar nuove parole, quando il linguaggio non manca già di espressioni per dati concetti, è uno sforzo puerile di di distinguersi dalla folla, se non per concetti nuovi e veri, per un pezzo di panno nuovo sopra l'abito vecchio. Quindi se i lettori di quell'opera conoscono espressioni più popolari, che pure siano così adatte al pensiero, come a me pare siano le altre, o se mai sono capaci di dimostrare il nessun valore di questi pensieri, e perciò anche di ogni espressione, che lo denota; nel primo caso obbligherebbero molto la mia riconoscenza, perchè io non voglio se non essere compreso; ma riguardo al secondo caso sarebbero benemeriti della filosofia. Ma, finchè quei pensieri rimangono, dubito molto, che si possano trovare per essi altre espressioni più adatte e più in uso<sup><a href="Note.xhtml#nota_12" epub:type="noteref" role="doc-noteref" id="nota_12_ritorno">nota 12</a></sup>.
  </p>

  <p>
    In questo modo dunque i principii a priori di due facoltà dello spirito, della facoltà della conoscenza e di quella del desiderio, sarebbero ormai trovati e determinati secondo le condizioni, l'estensione e i limiti del loro uso; e con ciò sarebbe posto un fondamento sicuro a una filosofia sistematica, tanto teoretica come pratica, in quanto essa è scienza.
  </p>

  <p>
    Ma invero niente di peggio potrebbe succedere a questi sforzi, che se qualcuno facesse l'inattesa scoperta, che non vi è in nessun luogo, nè vi può essere, conoscenza a priori. Ma di ciò non v'è pericolo. Sarebbe come se qualcuno volesse dimostrare mediante la ragione, che non vi è ragione. Poichè noi diciamo di conoscere qualcosa mediante la ragione, soltanto se sappiamo, che avremmo potuto conoscere questa cosa anche se essa non ci fosse apparsa tale nell'esperienza; quindi la conoscenza razionale e la conoscenza a priori sono identiche. È una vera contraddizione voler ricavare la necessità da una proposizione empirica (<span xml:lang="la" class="testo_corsivo">ex pumice aquam</span>), e con questa necessità voler procurare a un giudizio anche la vera universalità (senza le quali non vi è nessuna deduzione razionale, e quindi nemmeno la deduzione per analogia, poichè l'analogia è universalità ed una necessità oggettiva, almeno presunta, e quindi suppone sempre l'universalità e la necessità vera). Sostituire la necessità soggettiva, cioè l'abitudine, a quella oggettiva che ha luogo soltanto nei giudizi a priori, vuol dire negare alla ragione la facoltà di giudicare  dell'oggetto, cioè di conoscere l'oggetto e ciò che gli appartiene, e, p. es., di ciò che seguì sempre a un certo stato antecedente non dire che si possa concludere da questo a quello (poichè ciò significherebbe la necessità oggettiva e il concetto di un legame a priori), ma soltanto che ci sarebbero da aspettare (allo stesso modo delle bestie) casi simili. Cioè, in sostanza, si rigetta il concetto di causa come falso e come semplice illusione. Voler riparare a questa mancanza di valore oggettivo, e perciò universale, col dire, che non si vede nessun motivo di attribuire un altro modo di rappresentazione ad altri esseri razionali, se questo fosse un ragionamento valido, la nostra ignoranza servirebbe, più che ogni riflessione, all'estensione della nostra conoscenza. Poichè semplicemente per il fatto, che noi non conosciamo altri esseri razionali che l'uomo, avremmo una ragione di supporli tali quali noi conosciamo di essere, cioè noi li conosceremmo realmente. Io qui non ricordo neppure che l'universalità del consenso non dimostra il valore oggettivo di un giudizio (cioè il valore di esso come conoscenza); se anche quell'universalità, per caso, avesse luogo, ciò non potrebbe ancora fornire una prova dell'accordo coll'oggetto; anzi, soltanto il valore oggettivo costituisce il fondamento di un consenso universale necessario.
  </p>

  <p>
    Hume si adatterebbe anche benissimo ai principii, in questo sistema dell'empirismo universale, poichè, com'è noto, egli non desiderava nient'altro se non che nel concetto di causa, invece di ogni significato oggettivo della necessità, ne fosse ammesso uno semplicemente soggettivo, cioè l'abitudine, per negare alla ragione ogni giudizio su Dio, la libertà e l'immortalità; ed era certamente assai capace, purchè gli si concedessero i principii, di trarne le conseguenze con tutta la precisione logica. Ma Hume stesso non fece così universale l'empirismo da includervi anche la matematica. Egli riteneva i suoi principii come analitici, e, se ciò fosse giusto, essi veramente sarebbero anche apodittici, non di meno da questo non si potrebbe conchiudere niente riguardo a una facoltà della ragione di produrre anche nella filosofia giudizii apodittici cioè sintetici (come il principio della causalità). Ma, se si ammettesse come universale l'empirismo dei principii, vi sarebbe compresa anche la matematica.
  </p>

  <p>
    Ora, se questa viene a contrasto colla ragione, che ammette principii semplicemente empirici, com'è inevitabile nell'antinomia, in cui la matematica dimostra in modo inconfutabile la divisibilità infinita dello spazio, e l'empirismo invece non la può ammettere; allora la maggior evidenza possibile della dimostrazione è in  aperta contraddizione colle pretese deduzioni dai principii dell'esperienza, e si deve domandare come il cieco di <span xml:lang="en">Cheselden</span><sup><a href="Note.xhtml#nota_13" epub:type="noteref" role="doc-noteref" id="nota_13_ritorno">nota 13</a></sup>: che cos'è che m'inganna, la vista o il tatto? (poichè l'empirismo si fonda su una necessità sentita, ma il razionalismo su una necessità conosciuta)<sup><a href="Note.xhtml#nota_14" epub:type="noteref" role="doc-noteref" id="nota_14_ritorno">nota 14</a></sup>. E così l'empirismo universale si manifesta come vero scetticismo, che a torto si attribuì a Hume in senso così illimitato<sup><a href="Note.xhtml#nota_15" epub:type="noteref" role="doc-noteref" id="nota_15_ritorno">nota 15</a></sup>, perchè almeno egli lasciava nella matematica una prova sicura dell'esperienza, laddove lo scetticismo non ammette nessuna prova di essa (perchè la prova può sempre soltanto esser trovata nei principii a priori), benchè l'esperienza non consista solo di sentimenti, ma anche di giudizii.
  </p>

  <p>
    Tuttavia, siccome in questo secolo filosofico e critico difficilmente si può prender sul serio quell'empirismo, e probabilmente lo si espone solo per esercitare la facoltà del giudizio e mettere più in chiaro mediante il contrasto la necessità di principii razionali a priori, così si può esser grati a coloro, i quali si applicarono a questo lavoro, che non è per altro istruttivo.
  </p>

  <h1 id="001_000_003">INTRODUZIONE</h1>

  <p class="testo_distanziato testo_maiuscoletto testo_centrato">
    Dell'idea di una critica della ragion pratica.
  </p>

  <p class="testo_distanziato">
    L'uso teoretico della ragione si applicava agli oggetti della sola facoltà della conoscenza, e una critica della ragione, relativamente a quest'uso, riguardava propriamente soltanto la facoltà pura della conoscenza, poichè questa faceva nascere il sospetto, che si confermava anche in sèguito, che essa si perdesse facilmente oltre i suoi limiti, e dietro oggetti inaccessibili o concetti affatto contradittorii. Coll'uso pratico della ragione accade già diversamente. In questo la ragione si applica ai motivi determinanti della volontà, la quale è una facoltà di produrre oggetti corrispondenti alle rappresentazioni, oppure di determinare se stessa, cioè la propria causalità, alla realizzazione di essi (sia o no sufficiente il potere fisico). Poichè qui almeno la ragione può bastare alla determinazione della volontà, ed ha sempre la realtà oggettiva, in quanto si tratta solamente del volere. Ecco dunque la prima questione: se la ragion pura basti per sè sola alla determinazione della volontà, oppure soltanto come condizionata empiricamente possa essere un motivo determinante di essa. Ora qui si fa avanti un concetto della causalità giustificato mediante la Critica della ragion pura, sebbene non capace di esposizione empirica, cioè il concetto della libertà; e se noi ora possiamo trovar argomenti da dimostrare, che questa proprietà appartiene veramente alla regione umana (e così pure alla volontà di tutti gli esseri razionali), con ciò verrà messo in chiaro non solo che la ragion pura può essere pratica, ma che essa sola, e non la ragione limitata empiricamente, è pratica in modo incondizionato. Perciò noi avremo da trattare una critica non della ragion pura pratica, ma soltanto nella ragion pratica in genere. Poichè la ragion pura, se anzitutto si è dimostrato che vi sia una tale ragione, non ha bisogno di critica. Essa stessa contiene la regola per la critica di tutto il suo uso. La critica della ragion pratica in genere ha dunque l'obbligo di distogliere la ragione, condizionata empiricamente dalla pretesa di dar essa sola esclusivamente il motivo determinante della volontà. L'uso della ragion pura, se è stabilito che essa esista, è solo immanente; invece l'uso empiricamente condizionato, che si arroga il potere dispotico, è al contrario trascendente, e si manifesta in pretese e precetti, che superano affatto il suo dominio. Il che è precisamente l'opposto di ciò che poteva esser detto della ragione pura nell'uso speculativo.
  </p>

  <p>
    Intanto, siccome ancor sempre la conoscenza della ragion pura è qui a fondamento dell'uso pratico, così la divisione di una critica della ragion pratica, nelle sue linee generali, dovrà esser stabilita conforme a quella della ragione speculativa. Noi dovremo dunque avere una dottrina degli elementi e una dottrina del metodo. Quella, essendo la prima parte, conterrà un'analitica come regola della verità, e una dialettica, come esposizione e soluzione dell'apparenza nei giudizi della ragion pratica. Ma l'ordine della suddivisione dell'analitica sarà invece l'opposto di quello seguito nella Critica della ragion pura speculativa. Poichè nella critica presente, cominciando dai principii, andremo ai concetti, e soltanto da questi, se sarà possibile, andremo ai sensi; laddove invece nella ragione speculativa cominciammo dai sensi e dovemmo finire ai principii. Il motivo di ciò consiste nel fatto, che noi ora ci dobbiamo occupare di una volontà e dobbiamo esaminare la ragione in relazione non agli oggetti, ma a questa volontà e alla sua causalità. Quindi i principii della causalità incondizionata empiricamente devono essere di cominciamento; e soltanto dopo si potrà tentare di stabilire i nostri concetti del motivo determinante di una tale volontà, della sua applicazione agli oggetti e, infine, al soggetto e alla sua sensibilità. La legge della causalità per la libertà, cioè un principio puro e pratico, è qui inevitabilmente di cominciamento, e determina gli oggetti, ai quali può soltanto essere applicata.
  </p>

</body>
</html>


Kant, abbandonate le più ardite speculazioni metafisiche, si arrende alla necessità di un'applicazione pratica della ragion pura. Ma non è una resa incondizionata, nel suo disegno filosofico la scoperta delle leggi morali è la derivazione continua degli sviluppi dei concetti a priori e della logica delle categorie. La congiunzione fra le due cose infatti è già introdotta alla fine della Critica della ragion pura e viene qui sviluppata partendo dal concetto di libertà e di libero arbitrio; iniziando a compararlo con il piacere da cui attraverso una dimostrazione <i>ab absurdum</i> conclude che in realtà è la legge morale a guidare le nostre libere scelte.
Infatti alla fine del ragionamento conclude che il concetto di una volontà pura deriva dai principi teoretici puri, discendenti dai concetti a priori sviluppati nella prima Critica.
Questo fatto della libertà, coincidente con il libero arbitrio, è la nota caratteristica di questa prima parte della Critica della ragion pratica. Kant si sente in dovere di trovare una spiegazione alla libera scelta di compiere azioni conformi alla legge morale e la trova nel 'fatto' della conoscenza a priori di questa legge da parte della ragion pura. Appare chiaro come questo anello di giunzione tra la speculazione metafisica pura della prima critica e il fondamento di una legge morale pratica di questa seconda critica sia il punto debole della filosofia critica, una sorta di salto nel vuoto alla ricerca dell'abbraccio della fede che, a me che no sono altro che un povero mortale, pare necessario.

<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <title>Critca della ragion pura</title>
</head>
<body>
<h1>Sinossi del Libro <i>Critica della ragion pura</i> di Immanuel Kant</h1>
<ul>
  <li>
	  <p>
			Kant nell'analitica trascendentale, approfondisce i concetti che sfoceranno nell'analisi matematica dell'ottocento e in particolare chiarisce da quel punto in avanti la definizione di limite e continuità di una funzione con un linguaggio non ancora aggiornato, non aggiornato per noi, ma più che chiaro.
		</p>
  </li>
<li>
<p>
È proprio Kant a darci il limite terreno del suo pensiero ammettendo:
<blockquote>
Se qualche cosa accade, il semplice sorgere, senza riguardo a ciò che sorge, è già per se stesso un oggetto da spiegare. il solo passaggio dal non essere di uno stato allo stato stesso, posto pure che esso non importi nessuna qualità nel fenomeno, ha bisogno già di un'indagine. Questo sorgere d'un che di nuovo, com'è stato mostrato al numero <i>A</i>, non riguarda la sostanza (che non nasce), ma il suo stato. È dunque un semplice cangiamento, non un'origine dal nulla. Se questa origine viene considerata effetto di una causa esterna, si chiama creazione; la quale non può essere inclusa come avvenimento tra i fenomeni, poichè la sua sola possibilità toglierebbe già ogni unità all'esperienza, sebbene, a considerar tutte le cose non come fenomeni, ma come cose in sè, e come oggetti meramente intelligibili, essi ancorchè siano sostanze, si possano tuttavia credere dipendenti, per la loro esistenza, da una causa estranea; ma ciò darebbe allora un tutt'altro significato alle parole, e non si converrebbe ai fenomeni come oggetto possibile dell'esperienza.
</blockquote>
</p>
</li>

<li>
<p>
Kant chiarisce bene il concetto di continuità di una funzione in un intervallo dato e intuisce il valore dei limiti nello studio delle funzioni e lo esplica nelle analogie dell'esperienza della sezione seconda dell'analitica dei principi
</p>
</li>

<li>
<p>
È Kant stesso che chiarisce come Schopenhauer abbia mal interpretato il suo pensiero nelle sue memorie sulle scienze occulte.
<blockquote>
A volersi formare concetti nuovi di sostanze, di forze, di azioni reciproche, dalla materia che la percezione ci offre, senza trarre dall'esperienza stessa l'esempio della loro connessione, si verrebbe infatti ad incorrere in manifeste fantasticherie destituite d'ogni carattere di possibilità, poichè per esse non si avrebbe a maestra l'esperienza, nè si desumerebbero da questa tali concetti. Tali concetti fittizi non possono avere a priori il carattere della loro possibilità, ― come lo hanno le categorie, ― quasi condizioni dalle quali dipenda qualsiasi esperienza, ma solo a posteriori: come quelli che son dati dall'esperienza stessa, e la cui possibilità o dev'esser conosciuta empiricamente, a posteriori, o non può esser conosciuta punto. Una sostanza che fosse costantemente presente nello spazio, ma senza riempirlo (come quella cosa di mezzo fra la materia e l'essere pensante, che taluni han voluto introdurre), oppure una speciale facoltà del nostro spirito di prevedere il futuro (non già semplicemente argomentarlo), o infine una potenza dello spirito di stare in comunione di pensieri con gli altri uomini (per quanto lontani possano essere), sono concetti, la cui possibilità  è priva d'ogni fondamento, poichè non può essere fondata sull'esperienza e sulle sue leggi conosciute, e senza di essa non c'è se non una costruzione soggettiva arbitraria; la quale, anche se non contenga alcuna contraddizione, non può tuttavia avere nessuna pretesa alla realtà oggettiva, nè, perciò, alla possibilità di un oggetto come quello che in questi casi si vuol pensare.
</blockquote>

Resta l'indubbio contributo dato dallo stesso Schopenhauer allo sviluppo della psicologia pur partendo da presupposti sbagliati, almeno dal punto di vista della rigorosa filosofia kantiana.
</p>

<p>
Ma Schopenhauer non desidera andar oltre la sua interpretazione del pensiero di Kant, quando infatti il filosofo della conoscenza a priori afferma:
<blockquote>
Infatti, noi abbiamo visto, che tutto quello che l'intelletto produce da se medesimo, senza prenderlo a prestito dall'esperienza, non lo possiede tuttavia ad altro uso, che per servirsene nella esperienza.
</blockquote>
lui si arresta e nega alla radice la necessità della stessa esperienza, neutralizzando tutta la speculazione successiva della <i>Critica della ragion pura</i>. Cosa che dovrebbe far riflettere anche l'uomo contemporaneo e il suo attaccamento simbiontico alla realtà empirica; infatti lo stesso Kant continua ribadendo la necessità di approfondire l'origine della nostra conoscenza, affermando pesantemente :
<blockquote>
... l'intelletto, che è occupato semplicemente nel suo uso empirico e non riflette sulle fonti della sua conoscenza, può, è vero, andare avanti benissimo; ma una sola cosa non può fare, ossia determinare a se stesso e sapere i limiti del suo uso, ciò che può trovarsi al di dentro o al di fuori di tutta la sua sfera; poichè a ciò si richiedono le ricerche più profonde, che noi abbiamo istituite. E ove non possa distinguere se certe questioni rientrino oppure no nel suo orizzonte, esso non è mai sicuro de' suoi diritti e del suo possesso, ma deve attendersi soltanto frequenti e umilianti richiami, quand'egli oltrepassi (com'è inevitabile) continuamente i confini del suo possedimento, e si smarrisca in illusioni e chimere.
</blockquote>
</p>
</li>

<li>
<p>
Un altro tratto fondamentale della <i>Critca</i> è l'affacciarsi della matematica nell'indagine logica della verità; questo spunto del Kant verrà poi potentemente sviluppato dalla metà dell'ottocento in poi con i nostri Peano e Giovanni Vacca seguiti prolificamente da molti logici moderni come Wittgenstein e Russel e molti altri.
</p>
</li>

<li>
<p>
Le tracce di Dio nella critica e il senso degli esercizi spirituali:
</p>
<blockquote>
Infine, si scorge anche, che tra le stesse idee trascendentali si manifesta una certa connessione e unità, e che la ragion pura mercè di esse riduce tutte le conoscenze in un sistema. Procedere dalla conoscenza di se stesso (dell'anima), alla conoscenza del mondo, e attraverso di questa all'Ente supremo, è un processo così naturale, che pare simile al progresso logico della ragione dalle premesse alle conseguenze.
</blockquote>
</li>

<li>
<p>
Nel terzo conflitto delle idee trascendentali la tesi da dimostrare è la seguente:
</p>

<blockquote>
La causalità secondo le leggi della natura non è la sola, da cui possono esser derivati tutti i fenomeni del mondo. È necessario ammettere per la spiegazione di essi anche una causalità per libertà.
</blockquote>

<p>
Evidentemente Kant considera necessario l'intervento divino per la necessità dell'esistenza della realtà.
</p>
</li>

<li>
Ma altri spunti per la filosofia di Shopenhauer si trovano nella «<i>Critica della ragion pura</i>» dove nel secondo volume alla terza sezione del quarto capitolo a un certo punto recita:

<blockquote>
L'accidentalità delle generazioni, che nell'uomo, come nelle creature irragionevoli, dipende dall'occasione nonchè spesso dall'aver o non aver da vivere, dal modo di vita, dai suoi umori e fantasie e spesso anche dal vizio, costituisce una grave difficoltà contro la credenza nella durata eterna di una creatura, la cui vita è cominciata in circostanze così insignificanti e abbandonate interamente alla nostra libertà. Quanto alla durata di tutta la specie (qui sulla terra), la difficoltà, rispetto a questa, è minore, perchè quello che è causale nell'individuo, non è meno soggetto a legge nel tutto; ma, rispetto a ciascun individuo, pare affatto strano attendersi un effetto così potente da cause così futili. Pure contro di ciò voi potete richiamare un'ipotesi trascendentale: che tutta la vita è soltanto intelligibile, non soggetta punto a cangiamenti di tempo, e non è cominciata con la nascita, nè finisce con la morte; che questa vita non è altro che un semplice fenomeno, cioè una rappresentazione della vita pura dello spirito, e l'intero mondo dei sensi è una semplice immagine, che sta innanzi al nostro presente modo di conoscere, e, al pari di un sogno, non ha in sè nessuna realtà oggettiva; che se noi intuissimo le cose e noi stessi, come esse sono e come noi siamo, noi ci vedremmo in un mondo di nature spirituali  con cui il nostro unico vero commercio nè è cominciato con la nascita, nè cesserà con la morte della carne (come semplici fenomeni); e così via.
</blockquote>
</li>

<li>
L'approdo morale della filosofia della critica si può riassumere in questo breve paragrafo:

<blockquote>
Dico «mondo morale» il mondo conforme a tutte le leggi morali (come esso può essere secondo la libertà degli esseri ragionevoli, e deve essere secondo le leggi necessarie della moralità). Questo mondo così vien pensato soltanto come mondo intelligibile, poichè in esso si astrae da tutte le condizioni (fini) e anche da tutti gli ostacoli della moralità a esso inerenti (debolezza o impurità della natura umana). Come tale, è dunque una semplice idea, ma nondimeno pratica, la quale realmente può e deve avere il suo influsso sul mondo sensibile, per renderlo, quanto è possibile, conforme a questa idea. L'idea di un mondo morale ha quindi realtà oggettiva; non già perchè si rivolga a un oggetto di intuizione intelligibile (di tali non ne possiamo guari pensare), sibbene al mondo sensibile ma come oggetto della ragion pura nel suo uso pratico e <span xml:lang="la"><i>corpus mysticum</i></span> degli esseri ragionevoli che vi sono, in quanto il loro libero arbitrio, sotto leggi morali, ha in sè una generale unità sistematica con se stesso, come con la libertà di ogni altro.
</blockquote>

a cui segue la regoletta comportamentale:

<blockquote>
Questa è la risposta alla prima delle due domande della ragion pura riguardante l'interesse pratico: Fa ciò per cui diventi degno di esser felice.
</blockquote>

</li>

<li>
Ma il rigore logico di Kant deve cedere per sua stessa ammissione qui, come in altri punti, per aprire le porte alla spiegazione ultraterrena dell'esistenza del male e dell'infelicità degli uomini; motivo per cui Kant non può essere considerato ateo nè propugnatore dell'ateismo ma, anzi, come un razionale difensore della necessità della fede per la spiegazione dell'esistenza in generale.

<blockquote>
...e l'indicata connessione necessaria della speranza di esser felice con lo sforzo incessante di rendersi degno della felicità non può esser conosciuta dalla ragione, se si prende a fondamento semplicemente la natura, ma può esser soltanto sperata, se contemporaneamente una suprema Ragione, che comanda secondo le leggi morali, vien posta a fondamento come causa della natura.
</blockquote>

per poi continuare

<blockquote>
...Dio adunque e una vita futura, secondo i principii della stessa ragion pura, sono due presupposti non separabili della obbligazione impostaci da essa ragion pura.
</blockquote>
</li>

<li>
Ma neppure a Kant tutte le ciambelle escono col buco:
<blockquote>
...Se fosse possibile stabilirlo per mezzo di qualche esperienza, io potrei scommettere tutto il mio, che almeno in qualcuno dei pianeti che vediamo ci sono abitanti. Quindi dico, che non è una semplice opinione, ma una più salda fede (sulla cui esattezza rischierei molti beni della vita), che vi sono anche abitanti di altri mondi.
</blockquote>
e sui pianeti che si potevano osservare allora la vita non c'è, perlomeno non a livello pratico, come piacerebbe fosse detto da Lui.
</li>

<li>
Ma ritorna subito sulla rotaia dei suoi rigorosi ragionamenti per concludere più tardi:
<blockquote>
...No, la convinzione non è certezza logica, ma certezza morale, e poichè essa riposa su fondamenti soggettivi (sentimento morale), così io non devo dir mai: è moralmente certo ecc. Cioè: la fede in un Dio e in un altro mondo è talmente intrecciata col mio sentimento morale, che io, come non corro il rischio di perder questo, così non temo che possa mai essermi strappata quella.
</blockquote>
</li>











</ul>


</body>
</html>

